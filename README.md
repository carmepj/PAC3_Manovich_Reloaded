# PAC3 Manovich Reloaded
**Autora**: Carme Pons Janer  
**Data**: 21/12/2022

## Hibridació

La **hibridació** és un concepte que consisteix en un procés de remediació on es combinen diferents tipus de medis en un mateix espai. Podem diferenciar aquest concepte de la multimèdia, ja que aquest consisteix en una fusió entre els elements que el creen i, en canvi, la multimèdia necessita un recurs propi per a cada element.   
 
Hi ha diferents àmbits en què la hibridació hi té lloc, com per exemple: art electrònic, entreteniment, formats de publicació, etc. En aquest cas ens centrarem en dos exemples diferents entre ells:    

* **Animal Crossing New Horizons**, joc de simulació virtual creat per Nintendo.  
* **Visita Virtual Park Güell**, que, com el seu nom indica, permet fer una visita virtual de l'espai físic del Parc Güell.  

  
## Exemple d'Hibridació 1: Animal Crossing New Horizons
Per una banda, Animal Crossing New Horizons és un joc virtual que no té un objectiu en concret, sinó que es tracta d'una simulació on tu et crees un personatge i has d'anar interactuant amb el teu entorn per poder millorar la teva experiència.  

En concret, el joc està simulat a una illa deserta, on el teu personatge té una casa (que pots fer créixer a mesura que passa el temps) i pot interactuar amb els veïns, ja sigui conversant, donant objectes, etc. A més, també permet que el personatge pugui comprar a una botiga i així obtenir objectes que li permetin pescar, caçar insectes, llançar un tiraxines, regar plantes... 

![AnimalCrossingNewHorizons](https://user-images.githubusercontent.com/121101156/208886091-efcc5cc1-2cfc-4788-8273-76c228f268fe.jpg)

Altres elements que simulen el joc amb la realitat és que pots interactuar amb els personatges mitjançant cartes, pots mirar un mapa per saber on es troba el lloc on vols anar i pots visitar les illes d'altres usuaris reals, entre moltes altres accions.  

Animal Crossing New Horizons no és el joc original d'Animal Crossing, sinó que parteix d'un primer joc (Animal Corssing) que va ser dissenyat per la Nintendo DS (que va ser molt popular al seu llançament el 2004). Aquest joc original també consistia en la simulació d'una vida virtual fictícia on també podies interactuar amb gran part del seu entorn. Així i tot, com la majoria de jocs que van aparèixer fa anys, s'han anat evolucionant i creant millores perquè cada cop puguis fer més activitats i el joc sigui més complet, a part del fet que també s'han millorat els gràfics i la interacció.  

Actualment, el joc està dissenyat per funcionar amb la consola Nintendo Switch, encara que amb l'evolució de les noves tecnologies es pot adaptar per poder-se utilitzar a l'ordinador i altres dispositius.  

La Nintendo Switch es pot entendre com un dispositiu híbrid. Aquest consta d'una pantalla amb dos comandaments de controls acoblats a cada costat que es poden treure. Els comandaments, anomenats Joy Con, són molt semblants a cada costat, però tenen un format invertit, així si els treus i els fas servir individualment hi poden interactuar 2 jugadors. A més, es pot connectar a un dispositiu perquè es pugui visualitzar el contingut i jugar a través de la televisió. Cal comentar que, com la majoria de dispositius electrònics, té evolucions pel que fa a variacions de format i característiques que reben diferents noms, però que s'empren pràcticament de la mateixa manera.  

![Switch](https://user-images.githubusercontent.com/121101156/208886248-373547d7-60e5-40ec-9c5c-6d2c4fbf4193.png)

Per tot això que s'ha comentat anteriorment, podem dir que Animal Crossing New Horizons és un espai 3D navegable, interactiu i que queda marcat per la hibridació, ja que conté la suma de diferents medis fusionats com: animació 3D, text, hipertext, so, espais navegables en 3D, mapes, informació, etc. Per tant, estem parlant d'una Interfície 3D d'un món virtual.  

Com a conclusió d'aquest exemple, es pot dir que Animal Crossing New Horizons, juntament amb la consola Nintendo Switch, proporcionen un bon exemple d'hibridació gràcies a la gran quantitat de fusió de medis que permeten a l'usuari viure una experiència original i captivadora.

## Exemple d'Hibridació 2: Visita Virtual Park Güell  
Per altra banda, tenim l'exemple d'hibridació de la visita virtual del Park Güell. El Parc Güell es troba a Barcelona i és una gran zona exterior que compta amb elements arquitectònics característics, dissenyats per l'arquitecte Antoni Gaudí i inaugurat l'any 1922.  

El Parc Güell s'ha convertit en un atractiu turístic per tot aquell que visita Barcelona i, per tant, s'ha imposat una entrada de pagament, encara que, així i tot, el Parc disposa d'un gran nombre de visites durant tot l'any, i hi ha l'opció de fer una visita guiada per tot el recinte.  

Així i tot, avui en dia no és necessari anar fins a Barcelona per poder contemplar les construccions del Park Güell, sinó que gràcies a les noves tecnologies es pot fer un recorregut a través d'Internet de forma virtual.  

![VisitaVirtualParcGüell](https://user-images.githubusercontent.com/121101156/208886719-eb1cf3d1-d67a-4984-a887-cb414be0f28c.png)

La visita virtual consisteix en la visualització de l'espai mitjançant un renderitzat d'imatges realistes en 3D, que fan la sensació d'estar passejant per dintre del parc. També, l'espai és navegable i interactiu. És a dir, l'usuari pot recórrer tot l'espai i, inclús pot rebre informació mitjançant elements interactius de la pàgina on, en clicar a l'opció s'obren finestres informatives.  

A més, l'usuari pot escollir l'idioma (català, castellà, anglès o francès), pot triar el tipus de vista que vol per realitzar el recorregut (aèria o des del terra) i permet veure fotografies d'alta qualitat dels elements que componen el parc. L'interactiu de la visita també té l'opció d'obrir un mapa per veure les zones que es poden visitar, que s'obre amb una petita finestra i indica a l'usuari on es troba i, també, pot escollir quin espai del parc vol visitar.  

Per poder fer la visita es necessita un dispositiu amb connexió a internet i una pantalla per poder visualitzar el contingut. En el cas de fer la visita a través d'un ordinador, que és el dispositiu original pel qual s'ha creat la visita, es necessita un ratolí, ja que és l'element que permet a l'usuari poder interactuar amb el contingut. Tot i això, es pot dur a terme a través d'altres dispositius com telèfons mòbils, tauletes, televisors, etc.  

Per tant, segons el descrit anteriorment, la visita virtual del parc es tracta d'un renderitzat de fotos realistes en 3D, navegable i interactiu que conté la suma d'uns quants medis com: gràfics per ordinador en 3D, fotografia, interactivitat 3D i mapes de navegació i, gràcies a la suma de tots aquests medis, el resultat que tenim és una interfície en 3D del Parc Güell.  

En resum, la visita virtual del Parc Güell és un exemple d'hibridació, ja que està s'utilitzen diversos medis en un mateix espai i permet a l'usuari interactuar i desplaçar-se en ell, creant una experiència virtual realista.

## Bibliografia  

* ADELL, Ferran. Remediación, multimedia e hibridación de los medios [en línia]. *Fundamentos y evolución de la multimedia*, s.f. [consulta: 14 de desembre de 2022]. Disponible a: http://multimedia.uoc.edu/blogs/fem/es/remediacio-multimedia-i-hibridacio-dels-mitjans/  

* *Animal Crossing New Horizons* [en línia] [consulta: 16 de desembre de 2022]. Disponible a: https://www.animal-crossing.com/new-horizons/  
  
* HERNÁNDEZ, David. 25 cosas que debes hacer todos los días en Animal Crossing New Horizons [en línia]. *HOBBYCONSOLAS*, 20 de juny de 2020 [consulta: 16 de desembre de 2022]. Disponible a: https://www.hobbyconsolas.com/guias-trucos/animal-crossing-new-horizons/25-cosas-debes-hacer-todos-dias-animal-crossing-new-horizons-662165  
  
* DELGADO, Antonio. ¿Qué es Nintendo Switch y para qué sirve? [en línia]. *GEEKNETIC*, 25 de novembre de 2020 [consulta: 16 de desembre de 2022]. Disponible a: https://www.geeknetic.es/Nintendo-Switch/que-es-y-para-que-sirve  
  
* *Park Güell - Web Oficial* [en línia] [consulta: 17 de desembre de 2022]. Disponible a: https://parkguell.barcelona/  
  
* *Park Güell Barcelona - Visita Virtual* [en línia] [consulta: 17 de desembre de 2022]. Disponible a: https://parkguell.barcelona/visitavirtual/ 
  
